Salut! Sunt Andrei Onu, am 27 de ani și activez în domeniul testării software de aproape trei ani. Am avut ocazia să lucrez în companii precum Electronic Arts, Amber Studio și Thecon, unde m-am ocupat de testarea aplicațiilor și jocurilor pe diverse platforme – Windows, Android și iOS.

În această perioadă, am devenit familiar cu metodologiile Agile și Scrum, am folosit tool-uri precum Jira, TestRail, Postman și Selenium și am lucrat atât pe testare manuală, cât și pe automatizare. M-am implicat în testarea funcțională, de regresie, stres și performanță, iar una dintre părțile care îmi plac cel mai mult la acest domeniu este colaborarea strânsă cu echipele dar și munca pe cont propriu.
Sunt în continuare student la Facultatea de Automatică, Calculatoare, Inginerie Electrică și Electronică și mereu deschis să învăț lucruri noi. Prin acest voluntariat vreau să contribui la proiecte faine, să schimb idei cu oameni pasionați și să continui să îmi dezvolt skill-urile în IT.

